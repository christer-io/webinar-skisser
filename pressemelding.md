Pressemelding

# Boken «Made with Creative Commons» lanseres på norsk

«Gjort med Creative Commons» er en bok om gjenbruk, deling og den digitale allmenningen. Boken omhandler endringene i tankesett og filosofi samt fordelene og praksisen som kommer med å være «åpen», og det å bygge en forretningsmodell på åpne verdier.

Forfatterne Paul Stacey og Sarah Hinchliff Pearson tar oss med inn i samtaler med 24 mennesker, prosjekter og organisasjoner som på ulike måter generere inntekter gjennom deling av deres verk. Som leser får man innsikt i hvordan alt fra forskere, forfattere, kunstnere og filmskapere tjener penger basert på åpne foretningsmoddeler. En av casene i denne boken viser hvordan Blender Animation Stuido lager [vakre annimasjonsfilmer](https://www.youtube.com/watch?v=WhWc3b3KhnY&t=17s) som de publiserer under en fri lisens, basert på en platform som er fri programvare. 

Utover praktiske eksempler på forskjellige forretningsmodeller berører også boken forskjellen mellom tradisjonelle kommersielle virksomheter og de som tar utgangspunkt i den globale delingskulturen.

«Hvis du ønsker å lære mer om digital delingskultur og Creative Commons er dette en bok som både vil inspirere og gi grunnleggende innsikt» sier leder av Creative Commons Norge, Christer Solheim Gundersen. "De siste årene har denne globale bevegelsen sette en betydelig vekst med totalt over 1,6 milliarder verk med CC-lisens tilgjengelig på nett."

Denne boken er nå tilgjengelig på norsk takket være liten gruppe frivillige entusiaster ledet av Petter Reinholdtsen. «På vegne av Creative Commons Norge vil jeg takke hver enkelt

bidragsyter. Dette prosjektet er i seg selv et inspirerende eksempel på at delingskulturen også har godt fotfeste her i Norge.», fortsetter Gundersen.

Boken er selvsagt fritt tilgjengelig under en [Creative Commons lisens](https://creativecommons.org/licenses/by-sa/4.0/), og kan kjøpes i papirutgave på Amazon.

Lenker og kontaktinformasjon

Kontakt: Ole-Erik Yrvin ([oeyrvin@gmail.com](mailto:oeyrvin@gmail.com) og Christer Solheim Gundersen ([christer@goopen.no](mailto:christer@goopen.no), 93 41 13 60)

Bokens nettside, https:

Den norske nettutgaven, https:

PDF og ePUB-utgaver, https:

Papirutgaven fra Lulu:
